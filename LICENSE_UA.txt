Ліцензійна угода для програмного продукту (30.10.2024)
1. Вільне розповсюдження
Програмний продукт надається безкоштовно та може вільно розповсюджуватися.

2. Розповсюдження "як є"
Програмний продукт розповсюджується "як є" без будь-яких гарантій, прямих або неявних, включаючи, але не обмежуючись, гарантії товарної придатності або придатності для певної мети.

3. Право на модифікацію та обов’язкове зазначення авторства
Користувачі мають право модифікувати програмний продукт за умови, що автор оригінального продукту буде зазначений у зміненій версії.

4. Збереження авторських прав
Забороняється видаляти, змінювати або приховувати авторські права чи згадки про автора в оригінальних або змінених версіях програмного продукту.

5. Заборона стягнення плати за використання
Користувачу заборонено стягувати плату з третіх осіб за використання функціональних можливостей програмного продукту.

6. Обмеження відповідальності
Автор не несе відповідальності за будь-які наслідки використання програмного продукту, включаючи, але не обмежуючись, злом акаунтів, блокування акаунтів сторонніми службами, нестабільність роботи або будь-які інші можливі наслідки.

7. Авторські права
Авторські права на програмний продукт належать початковому автору. Авторські права на сторонні бібліотеки, використані у цьому продукті, належать їхнім власникам.

8. Право змінювати ліцензію та комерційне використання
Автор залишає за собою право змінювати ліцензію на програмний продукт, стягувати плату за його використання, а також продавати або передавати права на програмний продукт.